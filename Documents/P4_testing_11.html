<!DOCTYPE html>
<html lang="nb">
<head>
  <meta charset="utf-8">
  <title>P4 - Prosjektendringer</title>
  <link rel="stylesheet" href="../static/css/style.css">
</head>
<body>
  <header>
    <h1>P4 - Nettsidetesting</h1>
    <h3>Gruppe 11:</h3>
    <h3>May Helen, Håvard, Jonatan, Lars-Olav og Marte</h3>
    <p>11.11.2018</p>
  </header>
  <h2>
    Kunden
</h2>
<p>
    Vår kunde er Etikken BA, en kolonialbutikk i Trondheim som blant annet
    tilbyr økologisk, fairtrade og kortreist mat. Kontaktpersonen vår er Alan
    Lorin, som driver butikken på vegne av sin bror.
</p>
<h2>
    Testoppsettet
</h2>
<p>
    Ved brukertesting er det viktig å ikke avsløre hvilke deler av løsningen vi
    ønsker å teste. Dette kan villede testobjektet og kan føre til uærlige
    svar. Det er derimot essensielt at bruker får tilstrekkelig informasjon om
    hvem gruppen er, om prosjektet og hvilke oppgaver vedkommende skal gjøre.
    Det skal altså være fokus på menneskene og deres oppgaver, men det er
    viktig å få fram at det er løsningen som skal testes, ikke personen.
</p>

<p>
    Gjennom brukertesting søker man empirisk bevis på hvordan man kan forbedre
    bruken. Den skal fokusere på å identifisere frustrasjons- og
    forvirringspunktene ved grensesnittet. For å kartlegge disse punktene skal
    man ta utgangspunkt i typisk sluttbrukermål. Sluttbrukermålene baseres på
    personasene definert i startfasen av prosjektet. Oppgavene skal altså være
    spesifikke, konkrete og reflektere faktiske mål for brukergruppen.
</p>

<p>
    Ved brukertesting er det viktig og nyttig for oss som utviklere og
    designere å observere hvordan testobjektet reagerer til de ulike gitte
    oppgavene. Det er derfor viktig å kartlegge forhold der brukeren
</p>
<ul>
    <li>forstår oppgaven, men ikke klarer utføre innen fornuftig tid</li>
    <li>forstår mål, men må prøve ulike fremgangsmåter for å fullføre oppgaven</li>
    <li>gir opp</li>
    <li>fullfører oppgaven, men ikke den som var spesifisert</li>
    <li>blir overrasket/tilfredsstilt</li>
    <li>uttrykker frustrasjon, forvirring eller beskylder seg selv for å ikke være i
stand til å utføre oppgaven</li>
    <li>hevder at noe er feil eller ikke gir mening</li>
    <li>kommer med forslag til flow og liknende</li>
</ul>
<p>
    Etter å ha testet rundt fem personer (eller til vi ikke blir overrasket
    over resultatet mer) skal dette gi en indikasjon på hvor vi har oppfylt
    krav til godt brukergrensesnitt og punkter løsningen trenger forbedringer.
</p>

<p>
    Ved brukertesting starter vi med en introduksjon av gruppen og prosjektet.
    Vi forklarer hensikten med testen (å teste prototypen, ikke personen, for å
    forbedre grensesnittet) og hvordan den skal gjennomføres. Vi oppfordrer
    også til at testobjektet bruker tenk-høyt-teknikken, som innebærer at
    vedkommende sier høyt sine tanker ved hver interaksjon. Dette kan gi oss
    verdifull informasjon hvor vi blant annet kan kartlegge forvirringspunktene
    vi ved neste iterasjon kan forbedre. Her er introduksjonen til
    brukertesten:
</p>

<p>
    Hvem vi er: Vi er en tverrfaglig studentgruppe ved NTNU Gløshaugen som i
    faget “Webteknologi” skal gjennomføre en test av vår besvarelse på
    prosjektoppgaven som handler om å utvikle en nettside.
</p>

<p>
    Forklaring av produktet: I samarbeid med butikken Etikken i Trondheim har
    vi jobbet med å utvikle et forslag til nettside for dem. Nettsiden skal
    informere kundene om butikken og deres verdier, samt fungere som branding
    for bedriften.
</p>

<p>
    Hensikten med testen: Vi skal teste en high-fidelity prototype for å
    forsikre oss om at nettsiden fungerer slik vi ønsker. Ved å gi deg som
    bruker et sett med oppgaver som du skal gjennomføre med ingen eller lite
    hjelp, vil vi på empirisk vis kunne undersøke brukervennligheten til
    produktet.
</p>

<p>
    Før vi begynner:
</p>
<ul>
    <li>Du kan avbryte testen når som helst, uten begrunnelse.</li>
    <li>Vi oppfordrer deg til å tenke høyt og gi oss tilbakemelding for
            hvert steg du tar i løpet av testen.</li>
    <li>Tilbakemeldingene kan omhandle design (både bra og dårlig), ting du
            synes er forvirrende</li>
    <li>Har du noen spørsmål før vi starter?</li>
</ul>

<p>
    Ved teststart vil vi fortløpende tildele testobjektet oppgaver vedkommende
    skal gjennomføre. Vi ønsker å teste om nettsiden er intuitiv, lett å
    navigere seg gjennom, tilfredsstille forventningene bruker har til
    nettsiden og om alle koblingene stemmer med det mentale modellen til
    brukeren. Av dette har vi følgende oppgaver som skal hjelpe ved forbedring
    ved neste iterasjon:
</p>
<ol>
    <li>Finn åpningstidene til Etikken</li>
    <li>Du har hørt at Etikken selger varer i løsvekt. Finn ut mer om dette.</li>
    <li>Du ønsker å handle produkter.</li>
    <li>Du ønsker å besøke Etikken og vil finne ut hvor butikken ligger.</li>
    <li>Du ønsker å finne ut om varene til Etikken er testet på dyr.</li>
    <li>Finn tilbake til forsiden.</li>
</ol>

<p>
    I tillegg til brukertesten vil vi også sende ut en Google Form for å få inn
    mer data til analyse. Fordelen med dette er at terskelen for å gi kritisk
    tilbakemelding er lav, da testen er anonym. Vi får også testet nettsiden på
    flest mulig ulike enheter, operativsystemer, nettlesere og
    skjermoppløsninger. Ulempen er at vi ikke vil være i stand til å være
    tilstede under testingen og vi vil ikke få innblikk i hvordan testobjektet
    faktisk tenker og utfører de ulike oppgavene. Dette er derimot elementer vi
    vil få tilgang til ved brukertestingen.
</p>

<p>
    Spørreskjemaet i i Google Formen starter likt som brukertesten med en
    introduksjon av gruppen og prosjektet. Oppgavene fra brukertesten er også
    vedlagt slik at testobjektet skal ha noe konkret å navigere seg etter.
    Bruker kan selv bestemme hvor lang tid den vil bruke på testen. I etterkant
    av testen vil bruker få noen spørsmål den skal svare på. Dette er for å
    innhente informasjon som er nyttig til videre forbedring av produktet. Det
    innebærer blant annet informasjon om
</p>
<ul>
    <li>hvilken enhet brukeren tok i bruk</li>
    <li>operativsystemet</li>
    <li>hvilken nettleser vedkommende bruker og internettforbindelsen og</li>
    <li>alderen til testobjektet</li>
</ul>
<p>
    Videre vil testpersonen få spørsmål om funksjonaliteten til nettsiden.
    Blant annet om hvordan den synes den fungerer og hastigheten på å laste den
    inn på en skala fra én til fem. Videre oppfordrer vi også til å gi
    skriftlige tilbakemeldinger, men dette er ikke et krav.
</p>

<p>
    Link til Google Form: <a target="_blank" href="http://www.bit.ly/etikken">bit.ly/etikken</a>
</p>
<img class="small" src="../static/img/forms_1.png" alt="form 1">
<img class="small" src="../static/img/forms_2.png" alt="form 2">
<img class="small" src="../static/img/forms_3.png" alt="form 3">
<h2>
    Testpersoner
</h2>
<p>
    Vi prøvde å finne testpersoner som hovedsakelig oppfyller kravene for
    målgruppen, det vil si unge, nettvante mennesker som er opptatte av
    miljøet. For å kartlegge ytterligere problemer med brukervennligheten
    testet vi i tillegg på personer som ikke var like nettvante. Dette for å
    være sikker på at målgruppen vi har definert ikke er for begrenset med
    tanke på faktiske brukere.
</p>

<p>
    Under er det listet testpersonene vi kontaktet og deres rolle.
    Rolle-kolonnen viser til målgruppene vi definerte i P1 (nysgjerrig,
    trendbevisst og lojal kunde):
</p>
<div>
    <table>
        <tbody>
            <tr>
                <th>Testperson</th>
                <th>Alder</th>
                <th>Yrke</th>
                <th>Rolle</th>
            </tr>
            <tr>
                <td>Amalie</td>
                <td>21</td>
                <td>Student</td>
                <td>Nysgjerrig</td>
            </tr>
            <tr>
                <td>Ivar</td>
                <td>21</td>
                <td>Student</td>
                <td>Nysgjerrig</td>
            </tr>
            <tr>
                <td>Karen</td>
                <td>21</td>
                <td>Student</td>
                <td>Trendbevisst</td>
            </tr>
            <tr>
                <td>Gerd</td>
                <td>80</td>
                <td>Pensjonist</td>
                <td>Nysgjerrig</td>
            </tr>
            <tr>
                <td>Ingunn</td>
                <td>22</td>
                <td>Student</td>
                <td>Trendbevisst</td>
            </tr>
            <tr>
                <td>Petter</td>
                <td>22</td>
                <td>Student</td>
                <td>Nysgjerrig</td>
            </tr>
            <tr>
                <td>Ingrid</td>
                <td>25</td>
                <td>Student</td>
                <td>Lojal kunde</td>
            </tr>
            <tr>
                <td>Øyvind</td>
                <td>29</td>
                <td>Student</td>
                <td>Nysgjerrig</td>
            </tr>
        </tbody>
    </table>
</div>
<br>
<h2>Testobservasjoner</h2>
<p><a target="_blank" href="../static/pdf/Brukertestskjema.pdf">Her</a> er en
  PDF med alle brukertestskjemaene vi fikk ved testing på måten beskrevet under
  testoppsett. Under er et blankt eksempelskjema på disse. </p>
  <img class="small" src="../static/img/formExample.png" alt="form example">
<p>
    I tillegg sendte vi ut et spørreskjema via Google Forms for å få mer data.
    Et slikt spørreskjema gir ikke like grundige tilbakemeldinger som å fysisk
    observere testpersoner, men det lot oss teste nettsiden på flest mulig
    kombinasjoner av oppløsninger, nettlesere og operativsystemer. Dette
    avdekket enkelte problemer som kun dukket opp ved uvanlige kombinasjoner av
    nettleser, enhet eller oppløsning, og var derfor svært nyttig.
</p>

<p>
    En fullstendig oppsummering av svarene vi fikk finnes som PDF
    <a target="_blank" href="../static/pdf/forms_responses.pdf">her</a>,
    men de fleste som svarte brukte Chrome eller Safari, og
    rapporterte at de hadde rask internettforbindelse. Det var en god spredning
    mellom ulike enheter (stasjonær PC, bærbar PC eller mobiltelefon),
    operativsystemer (iOS, macOS, Android og Windows) og aldersgrupper.
</p>

<p>
    Alle som svarte mente det var svært lett å navigere nettsiden, og de fleste
    rapporterte at den ble lastet inn raskt. Vi fikk flere kommentarer på at
    siden var ryddig og oversiktlig.
</p>
<h2>
    Brukte plattformer
</h2>
<p>
    Testene ble utført på brukernes egne enheter og nettlesere. PC, Mac, Iphone
    og Android-telefon var enhetene som ble brukt med Chrome, Safari, Firefox
    og Waterfox som nettleser.
</p>
<h2>
    Feedback
</h2>
<h3>
    Design
</h3>
<p>
    Vi fikk veldig mange gode tilbakemeldinger på vårt design. Flere
    kommenterte at de likte at de ikke ble overveldet av informasjon og tekst.
    Vi fikk også et par negative kommentarer om enkelte designvalg som
    omhandlet fargevalg. Fargen til boksen for åpningstider ble kommentert at
    ikke passet helt inn. Etter å ha endret denne til gjennomsiktig hvit ble
    testerne derimot fornøyde. På mobilskjermer fikk vi kommentarer på at
    boksen for åpningstider delvis havnet bak logoen og at det var lav
    oppløsning på bakgrunnsbildet på “Produkter”. Vi fikk også kommentarer om
    at noen slet med å lese teksten (linkene) som var lysegrønne, derfor endret
    vi de til mørkegrønne. Det ble også kommentert at dropdown-menyen er lite
    lesbar på fremsiden, men dette er nå fikset og godkjent som lesbart av
    brukere.
</p>
<h3>
    Navigasjon
</h3>
<p>
    Flere sa det var logisk navigasjonsstruktur på nettsiden, men noen trodde
    man fant ut hvor butikken var på “Om oss” isteden for “Kontakt”. Vi fikk
    også tilbakemelding om at det burde være en dropdown-meny for
    “Produkter”-siden da denne har mye av samme oppbygning som “Våre verdier”,
    noe vi endret.
</p>
<h3>
    Innhold
</h3>
<p>
    Vi fikk tilbakemelding på at det var en informativ nettside, men at det
    samtidig ikke ble for mye informasjon. Det var også en kommentar om at
    nettbutikken burde vært integrert i nettsiden. Da må designet endres for å
    gi mulighet til å logge inn, ha handlekurv osv.
</p>
<h3>
    Brukervennlighet
</h3>
<p>
    Det var tilbakemelding på at det kunne vært tydeligere på at mer
    informasjon finnes ved nedscrolling. Vi fikk også tilbakemelding på at link
    til sosiale medier kunne vært tydeligere plassert på forsiden.
</p>

<h2>
    Videre endringer
</h2>
<p>
    Vi har implementert følgende endringer på bakgrunn av tilbakemeldingene vi
    fikk under testingen:
</p>
<ul>
    <li>

            Teksten på siden kan i noen situasjoner være vanskelig å lese, for
            eksempel på “Kontakt oss”. Dette kommer av at vi har prøvd å bruke
            Etikkens farger mest mulig, og den lyse grønnfargen vi valgte for
            lenkene der er vanskelig å lese mot hvit bakgrunn. Dette har vi
            løst ved å bytte til en mørkere grønnfarge på lenkene i det
            endelige produktet, men den opprinnelige lyse grønnfargen kan sees
            på noen av bildene i rapporten.

    </li>
    <li>

            På fremsiden er det en boks som viser åpningstidene, slik at dette
            er noe av det første brukerne ser når de åpner siden. Denne endret
            vi farge på etter tilbakemeldinger fra brukerne, fra grønn til
            gjennomsiktig grå.

    </li>
    <li>

            Navigasjonsmenyen kunne i noen tilfeller legge knappen for å lukke
            menyen over lenkene. Dette skjedde på spesifikke oppløsninger og
            nettlesere, og ble avdekket under testingen. Dette skal nå være
            fikset.

    </li>
    <li>

            Vi har implementert en dropdown-meny i navigasjonsmenyen for
            “Produkter” også, noe enkelte testbrukere etterspurte. Det var
            opprinnelig kun dropdown-meny for “Våre verdier”.

    </li>
</ul>


<p>
    Andre problemer funnet under testingen som vi ikke har tid eller mulighet
    til å fikse:
</p>
<ul>
    <li>

            contact.html bruker over 1 sekund på å laste inn, på grunn av
            bruken av Google Maps-API. Kan ikke fikses, men resten av siden
            laster inn raskt og kartet ligger nederst på siden, så det påvirker
            brukeren i liten eller ingen grad.

    </li>
    <li>

            Siden virker svært dårlig i IE11, antageligvis på grunn av
            manglende støtte for JavaScript og picture-tagen i HTML5.

    </li>
    <li>

            I Firefox går det an å “merke” bakgrunnsbildet på index.html ved å
            klikke på det 1 gang, noe som gjør hele bildet blått.

    </li>
    <li>

            Det er ikke alltid åpenbart at man kan scrolle nedover på siden, og
            at det er mer innhold lenger nede. Dette avhenger av
            oppløsning/nettleser. Dette kunne kanskje vært løst ved å legge inn
            en tydelig indikasjon på at brukeren kan scrolle nedover, f.eks.
            med en pil i bunnen av skjermen. Vi vurderte å implementere dette i
            P2, men kom fram til at det ikke var nødvendig. Tilbakemeldinger
            fra brukertesting tyder på at vi burde implementert dette likevel.

    </li>
    <li>

            På noen av undersidene er det mulighet for å klikke på thumbnails
            for å åpne en større versjon av bildene. Disse bildene kan så
            lukkes med en X i hjørnet. Dette fungerer greit, men noen brukere
            prøvde først å lukke den ved å klikke utenfor ruten (noe som ikke
            virker). Denne metoden burde vært implementert, fordi det
            tydeligvis var mer intuitivt.

    </li>
</ul>

<p>
    Brukertestene avdekket at det er mye på nettsiden som kunne vært endret for
    å få den mer brukervennlig. Om vi hadde hatt mer tid ville vi selvfølgelig
    ha endret på dette for å få en mest mulig brukervennlig nettside, men denne
    gangen ble det dessverre ikke tid til det.
</p>
<h2>
    Refleksjon
</h2>
<p>
    Vi lærte mye av dette prosjektet. Ingen av oss har lagd en nettside før, så
    det å jobbe med en nettside gjennom hele prosessen fra idé til et ferdig
    produkt har vært utrolig lærerikt. Vi har lært at det oppstår uforutsette
    problem underveis og at produktet ikke blir helt som man så for seg på
    starten. Det er mange ting man ikke tenker på om brukervennlighet som andre
    oppfatter som et problem. Fargevalg og kontrast er viktig for lesbarheten.
    Forklarende ord i menyen er viktige for at brukere velger riktig side når
    de leter etter informasjon. Dette har vi lært at kan avdekkes med
    brukertester. Brukertester der man observerer brukeren når vedkommende
    løser oppgaver med produktet er gull verdt for å avdekke slike feil.
</p>

<p>
Grunnet prosjektkravene har vi valgt å bruke mye javascript til å løse forskjellige
problemstillinger. Konsekvensen av dette er ikke alltid positiv. For eksempel
fungerer ikke nettsiden som den skal i Internet Explorer og nettlesere med
script-blocker plugins installert. I tillegg kan det være at vi har oversett mer
 elegante løsninger som var tilgjengelige ved bruk av css (som var tilfellet med
 dropdown-menyen) fordi vi måtte bruke javascript til å løse disse problemene
 for å få prosjektet godkjent.
</p>

<p>
    Vi har også lært mye om gruppearbeid. Samarbeid har sine fordeler og
    ulemper. Ulempene er at det er vanskelig å finne møtetidspunkt hvis man er
    i en gruppe der medlemmene har ulike timeplaner. Fordelene er at vi har
    ulik kompetanse som vi sammen kan bruke til å løse oppgaven best mulig. Vi
    får også hjelp av hverandre når det oppstår problem.
</p>

<p>
    Oppgaven oppfordret oss til å opprette en nettside for en reell kunde.
    Dette gjorde at prosjektet føltes mer ekte og at det ferdige produktet
    faktisk hadde en betydning. Vi lærte mer om hvordan det er å samarbeide med
    noen eksterne og hvordan man skal gå fram for å tilfredsstille kravene til
    kunden. I løpet av dette prosjektet har vi altså erfart og lært hvordan
    man arbeider utenom skolens trygge rammer. Dette gjør oss bedre rustet
    til å angripe liknende situasjoner etter studietiden.
</p>
<p>En siste ting vi har lært er at vi ikke kunne stole 100% på kunden vår.
  Vi sendte forespørsel om innhold til “Om oss”, “Våre verdier”, og “Produkter”-sidene,
  men fikk aldri noe brukbar tekst. Kunden vår fikk heller aldri testet nettsiden.
  Vi sendte siden til dem med forespørsel om at de kunne teste den og komme med
  tilbakemelding, men de har per nå (11. nov) ikke kommet med noe svar. Kunden
  fikk sett siden en gang, men den gang kun designet. Det ble da uttrykt at de
  var fornøyd med utseende, men de har altså ikke gitt noe tilbakemelding angående
  den ferdige nettsiden.</p>
<div>

</div>
<footer>
  <p> May Helen, Håvard, Jonatan, Lars-Olav og Marte </p>
</footer>
</body>
</html>
